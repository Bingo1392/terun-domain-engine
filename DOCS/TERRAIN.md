# Terén

Mapa je rozdělena hexy o průměru 10 km. Každý hex má převažující typ terénu, který určuje různé vlastnosti jako rychlost pohybu, bonus či postih pro různé druhy jednotek, bonus pro obránce, atd.

## Typy terénu

### Poušť

Rozsáhlé písečné nebo kamenité oblasti s minimálními srážkami. Pohyb pouští je vyčerpávající a bez dostatečných zásob vody smrtelně nebezpečný. Osídlení je možné pouze v oázách. Pouště jsou domovem nomádských kmenů a skrývají ruiny dávných civilizací.

### Pouštní hory

Skalnaté hory v pouštních oblastech. Kombinují náročnost horského terénu s nedostatkem vody. Mohou obsahovat naleziště vzácných kovů a krystalů. Průsmyky v pouštních horách jsou strategicky důležité pro kontrolu obchodních cest.

### Suchá země

Polosucké oblasti s řídkou vegetací. Nejsou tak nehostinné jako pouště, ale zemědělství je zde obtížné. Vhodné pro pastevectví koz a ovcí. Časté sucho může způsobit hladomory.

### Orná půda

Úrodná zemědělská půda vhodná pro pěstování obilí a dalších plodin. Nejcennější typ terénu pro rozvoj civilizace. Oblasti s ornou půdou přitahují osadníky a jsou často předmětem sporů mezi doménami. Vysoká pravděpodobnost spontánního vzniku lidských osad.

### Záplavná oblast

Nížiny podél řek, které jsou pravidelně zaplavovány. Mimo období záplav jsou velmi úrodné. Záplavy přinášejí živiny, ale mohou zničit úrodu a osady. Vyžadují stavbu hrází a kanálů pro bezpečné osídlení.

### Les

Zalesněné oblasti poskytující dřevo, zvěřinu a lesní plody. Lesy zpomalují pohyb armád, ale poskytují výborný úkryt pro obránce a partyzány. Lesní osady jsou často skryté a těžko dostupné. Některé lesy jsou domovem elfů a dalších lesních bytostí.

### Kopce

Zvlněná krajina mezi rovinami a horami. Kopce nabízejí dobré obranné pozice a často obsahují naleziště kovů. Pastevectví je zde běžné. Kopce zpomalují pohyb, ale ne tak výrazně jako hory.

### Džungle

Husté tropické pralesy s bujnou vegetací. Pohyb džunglí je extrémně pomalý a nebezpečný. Džungle skrývají vzácné zdroje jako Megwa a exotické byliny, ale také smrtelné nemoci a nebezpečná stvoření. Civilizace zde vznikají jen obtížně.

### Hory

Vysokohorské oblasti s drsnými podmínkami. Hory jsou téměř neprůchodné pro velké armády a poskytují dokonalou přirozenou obranu. Horské průsmyky jsou strategicky klíčové. V horách se nacházejí naleziště kovů, krystalů a drahokamů. Trpaslíci preferují horské oblasti.

### Oázy

Zelené ostrovy uprostřed pouští s přístupem k vodě. Oázy jsou životně důležité pro přežití v pouštních oblastech a kontrola nad nimi znamená kontrolu nad obchodními cestami. Malé, ale úrodné oblasti vhodné pro intenzivní zemědělství.

### Pláně

Rozsáhlé travnaté roviny. Ideální terén pro jízdu a rychlý pohyb armád. Pláně jsou vhodné pro pastevectví a v úrodnějších oblastech i pro zemědělství. Těžko bránitelné - dominuje zde mobilita a síla jezdectva.

### Stepi

Suché travnaté pláně s kontinentálním klimatem. Horká léta a kruté zimy. Domov nomádských jezdců a kočovných kmenů. Zemědělství je omezené, převládá pastevectví koní a dobytka. Stepní válečníci jsou obávanými jezdci.

### Taiga

Severské jehličnaté lesy s dlouhými zimami. Řídké osídlení kvůli drsnému klimatu. Taiga poskytuje dřevo a kožešiny. Pohyb v zimě je možný pouze na lyžích nebo saních. Domov severských kmenů a mystických bytostí.

### Mokřady

Bažinaté oblasti s vysokou hladinou spodní vody. Pohyb mokřady je pomalý a nebezpečný - hrozí uvíznutí v bahně. Těžko dobyvatelné, poskytují přirozenou obranu. V mokřadech roste Akimora a další vzácné rostliny. Mokřady jsou často považovány za prokleté a vyhýbají se jim.

## Divočina

Divočina je označení pro oblast, která je pod vlivem astrálních trhlin. Dlouhodobě je velmi nebezpečné se zdržovat v blízkosti astrálních trhlin. Může docházet k divokým změnám počasí, mutacím fauny či flory a nebo dokonce ke vzniku nových bytostí. Existují magické praktiky, jak astrální trhlinu zavřít a zamezit jejímu vlivu na okolí. Někteří však nechávají trhliny v určitých oblastech schválně otevřené, jelikož Divočina je jediné místo, kde mohou samovolně vzniknout Krystaly. Vlastníci oblastí divočiny tedy vysílají dobrodruhy, aby našli další ložiska krystalů. Za každé nové ložiško jsou ochotni zaplatit nemalé sumy. Následně vznikají dočasné pracovní tábory či opevněné vesničky, které mají za úkol v divočině těžit krystaly a dovážet je mimo divočinu do civilizace.

Jednotlivé hexy mohou mít i svůj stupeň divočiny.

## Cesta

Na hexech mohou existovat cesty. Cesty dávají bonus k pohybu a prosperitě oblasti. Cesta začíná na nějaké hraně hexu a končí na jiné hraně hexu. Pokud armáda cestuje po cestě, získá bonusy vyplývající z cesty. Cesta může mít různou kvalitu. Cesta může vést i přes hory či řeky a být zdrojem příjmu při výběru mýtného.

### Kvalita cest

- **Pěšina** - Vyšlapaná stezka vhodná pro pěší a jezdce. Minimální bonus k pohybu. Nevyžaduje údržbu.
- **Polní cesta** - Udržovaná nezpevněná cesta. Mírný bonus k pohybu. V období dešťů může být rozblácená a neprůjezdná pro vozy.
- **Zpevněná cesta** - Cesta zpevněná štěrkem nebo kamením. Dobrý bonus k pohybu za každého počasí. Vyžaduje pravidelnou údržbu.
- **Dlážděná silnice** - Kvalitní kamenná silnice. Výborný bonus k pohybu. Umožňuje rychlý přesun armád a těžkých nákladů. Nákladná na stavbu i údržbu.

### Mosty a průsmyky

Cesty mohou překonávat přírodní překážky pomocí mostů (přes řeky) nebo procházet horskými průsmyky. Tyto body jsou strategicky klíčové:

- Kontrola mostu nebo průsmyku umožňuje vybírat mýtné od obchodníků a cestujících
- V případě války lze tyto body snadno bránit nebo zničit, čímž se znemožní postup nepřítele
- Zničení mostu nebo zavalení průsmyku vyžaduje čas a prostředky na opravu

### Obchodní stezky

Některé cesty jsou součástí větších obchodních stezek spojujících vzdálená města a království. Osady podél obchodních stezek prosperují díky obchodu a službám pro pocestné. Kontrola obchodní stezky přináší:

- Příjmy z mýtného a cel
- Přístup k exotickému zboží
- Diplomatický vliv díky kontrole obchodu

## Řeky

Řeky jsou důležitým geografickým prvkem, který ovlivňuje jak pohyb, tak ekonomiku.

### Vliv na pohyb

- Řeky bez mostu lze překonat pouze na brodech nebo pomocí lodí
- Přechod řeky zpomaluje armádu a činí ji zranitelnou během přepravy
- V zimě mohou zamrzlé řeky umožnit přechod, ale led nemusí unést těžké vozy

### Ekonomický význam

- Řeky umožňují levnou přepravu zboží pomocí říčních lodí
- Osady u řek mají přístup k rybolovu a zavlažování
- Říční přístavy jsou centry obchodu
- Vodní mlýny využívají sílu proudu

## Pobřeží

Hexes při mořském pobřeží mají zvláštní vlastnosti:

- Umožňují stavbu přístavů pro námořní obchod
- Poskytují přístup k rybolovu
- Pobřežní osady mohou být napadeny z moře
- Některá pobřeží mají útesy, které znemožňují vylodění